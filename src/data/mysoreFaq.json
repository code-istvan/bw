[
  {
    "id": 1,
    "question": "Kezdő vagyok, gyakorolhatok Mysore stílusban?",
    "answer": "Igen! A Mysore stílus a legjobb módja annak, hogy elkezdj astanga jógát gyakorolni. A Mysore gyakorlás során ugyanis mindenki személyre szabott, egyéni oktatást kap, mindezt mégis csoportos környezetben. Minden új gyakorló először egy nagyon egyszerű sorozatot tanul meg, amit Szúrja Namaszkár-nak , magyarul Napüdvözletnek nevezünk. Ezt néhány ülőpóz követi, és végül relaxációval zárul a sorozat. Az első gyakorlás körülbelül 30-45 percig tart. Későbbiekben a gyakorlásod hossza a neked megfelelő ütemben fog növekedni. A tanár figyelemmel kíséri az előrehaladásod, és amint készen állsz rá, újabb ászaná(ka)t kapsz, az előzőekhez  hozzáfűzve."
  },
  {
    "id": 2,
    "question": "Kell-e ismernem az astanga sorozatot ahhoz, hogy Mysore órákra járjak?",
    "answer": "Nem. Teljesen rendben van, ha úgy csatlakozol, hogy nem ismered a sorozatot. (Lásd feljebb a kezdőkre vonatkozó válaszunkat.) Ha korábban már tanultad a sorozatot, de időközben elfelejtetted, akkor végigvesszük veled az oktató által javasolt hosszúságú gyakorlatsort, és az egyes ászanákat (jógapózokat) addig ismételjük, amíg szükséges, hogy megjegyezd őket."
  },
  {
    "id": 3,
    "question": "Hány napot gyakoroljak egy héten?",
    "answer": "Az astanga hagyománya szerint heti hat napot gyakorlunk. Ez komoly elköteleződésnek tűnhet elsőre. Azt javasoljuk, hogy kezdetben vállalj valami számodra megvalósíthatót, és tartsd magad hozzá. Heti két-három nap például jó kiindulópont lehet. Idővel, fokozatosan, több napot is hozzáadhatsz a gyakorlásodhoz. Ha kevés az időd, otthon is végezhetsz néhány napüdvözletet. A lényeg a stabil gyakorlás, így a rövid, de rendszeres gyakorlás mindig jobb, mint a hosszabb, de rendszertelen."
  },
  {
    "id": 4,
    "question": "Nem szeretnék semmilyen igazítást kapni, attól még jöhetek Mysore órára?",
    "answer": "Természetesen. Ez mindenkinek a saját választása, hogy szeretne-e igazítást kapni. Ha új vagy a programban, megbeszéljük a preferenciádat, és a későbbiekben is bármikor meggondolhatod magad bármilyen indoklás nélkül. Ha az igazítás során bármikor fájdalmat vagy kellemetlenséget érzel, azt azonnal jelezd az oktató felé."
  },
  {
    "id": 5,
    "question": "Sérülésem van, gyakoroljak vagy inkább pihenjek?",
    "answer": "Azt szoktuk tanácsolni, hogy folytasd a gyakorlást, az adott sérüléshez igazodó módosításokkal. A folyamatos mozgás fenntartja a vér áramlását, és segít a gyógyulásban. Ha bármilyen sérülésed van, azt mindig jelezd az oktató felé!"
  },
  {
    "id": 6,
    "question": "Szeretnék jönni gyakorolni de nincs rá dellám?",
    "answer": "Legyél ösztöndíjas!"
  }
]
