---
published: true
title: "Eddie Stern: a jóga csupán az addikció egy más formája?"
description: Azok, akik eszközökkel akarják elpusztítani a vágyat, a végén
  magukat az eszközöket áhítják
author: István
tags:
  - jógafilozófia
date: 2020-02-25T13:15:40.749Z
thumbnail: /blogpostimages/eddie_stern_ashtanga.png.jpeg
---
# Eddie Stern: a jóga csupán az addikció egy más formája?

Ebben a sorozatban magyar fordításban közlünk részleteket Eddie Stern: Egy egyszerű módszer, Új nézőpontból a jóga tudománya, avagy hogyan képes megváltoztatni az életed című könyvéből. A kötet Eddie Stern hosszú kutatásának, és astanga jóga gyakorlóként, és tanárként felhalmozott tapasztalatának gyümölcse. A nyugati és keleti gondolkodás, a jóga és az orvoslás, valamint az indiai hagyomány és az idegrendszerrel kapcsolatos kutatások legújabb eredményeit veti össze. A részletek a könyv ötödik és tizenegyedik fejezetéből származnak. A sikerkönyv már magyarul is megvásárolható! 

### Nagyon is jogos a kérdés: a jóga csupán az addikció egy más formája?

Krisna beszél erről a Asvamédika Parvában (a Káma Gíta 14. könyve, a Mahabharata): 
> „Judhishthíra, halld amit Káma, a vágy istene mond magáról. Azok, akik eszközökkel akarják elpusztítani a vágyat, a végén magukat az eszközöket áhítják. Azok, akik jótékonysággal akarják elpusztítani, jótékonykodást kívánnak végül. Azok, akik az írásokkal akarják elpusztítani, az írásokat kívánják majd. Azok, akik az igazsággal akarják elpusztítani, az igazságra áhítoznak. Azok, akik mértékletességgel akarják elpusztítani, a mértéket kívánják végül. Azok, akik le akarnak mondani a vágyaikról, a lemondásra vágynak majd. A vágyat elpusztítani nem lehet, de a dharmába való áthelyezéssel hasznát lehet venni. A *dharmára* való törekvéssel akard elpusztítani a vágyat. Így a *dharmára* vágysz majd végül! És ez az egész világ számára jó lesz, mivel így egyre több és több szolgálatot teljesítesz majd, jólétet és gazdagságot hozva a világnak, mialatt megszabadítod magad minden kötöttségtől, és megengeded másoknak, hogy a jutalmazás elvárása nélkül adakozzanak.”

Ha az affelé való törekvéssel gyakoroljuk jógát, hogy megtudjuk, kik vagyunk (ami a jóga egyik kifejezett célja), akkor arra vágyunk majd, hogy megtudjuk, kik vagyunk valójában. Az *ászana*, a *pránajáma*, a meditáció, a mantrázás és az odaadás mind ezt a magasabb célt szolgálják.

**Fordította:** Horváth Eszter
