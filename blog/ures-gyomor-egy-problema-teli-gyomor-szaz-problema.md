---
published: true
title: Üres gyomor egy probléma, teli gyomor száz probléma
description: A túlevéstől való tartózkodás és a könnyű diéta betartása
  elengedhetetlen egy jógi számára, aki a pránát szeretné felébreszteni, hogy a
  magasabb tudatosságot megtapasztalja. Ezt a tapasz cselekedeteként célszerű
  végezni.
author: István
tags:
  - táplálkozás
date: 2024-10-15T13:59:11.612Z
thumbnail: /blogpostimages/taplalkozas_desktop.jpg
thumbnailMobil: /blogpostimages/taplalkozas_mobil.jpg
---
## Akadályok a prána áramlásában 

> nimittamaprayojakaṃ prakṛtīnāṃ varaṇabhedastu tataḥ kṣetrikavat\
> Ahogy a földműves sem hordja a vizet a folyóból a mezőkre, hanem eltávolítja az akadályokat, amelyek megakadályozzák a víz folyását, és gátakat hoz létre,  úgy a jógikus gyakorlatok is eltávolítják a tudatosság áramlásának akadályait. \
> Patandzsali Jóga-szútrák 4.3

Ez ugyanígy van a jóga gyakorlása során is, legyen szó ászanákról, pránájámáról vagy dhjánáról (meditációról); a jóga gyakorlásában a sziddhi (mesteri szint) képességének elérése azon múlik, hogy mennyire tudjuk felébreszteni és kihasználni a testünkben áramló pránát. Minden, amit az ászanagyakorlás során végzünk - hangos légzés, bandhák tartása stb. - a pránát hasznosítja. A prána áramlása teszi a testet hajlékonnyá, alkalmassá a magasabb tudatállapotok elérésére. Sok dolog blokkolja a prána áramlását, ezek közül a legfőbb a rossz étrend. Ezért javasolják a jógiknak az összes jógaszövegben, amelyek részletesen tárgyalják a különböző jógagyakorlatokat, a mitahárát (a könnyű, szattvikus étrendet).

## A *mitahara* (mértékletes étrend) különböző jóga szövegekben

A rishikeshi Swami Sivananda rámutatott: 

> A nehéz ételek tompa, tamaszikus állapothoz vezetnek, ami álmosságot idéz elő. Általános tévhit, hogy nagy mennyiségű étel szükséges az egészséghez és az erőhöz. Sok múlik azon, hogy a szervezet mennyire képes a tápanyagokat hatékonyan feldolgozni és hasznosítani. A legtöbb betegség az egészségtelen étrendből és a túlevésből fakad.

A Hatha Jóga Pradipiká azt mondja,

> A *mitahara* kellemes és édes étel, amely a gyomor egynegyedét üresen hagyja, és amelyet Shiva örömére való felajánlásként fogyasztanak.

A Gheranda Samhita még tovább megy,  

A krijákról (tisztító technikákról) szóló részt az ászanákról szóló rész elé helyezi. Való igaz, hogy megfelelő elimináció nélkül nem lehet befolyásolni a pránát. Egy korábbi cikkben leírtam Indra Devi kezdeti bizonytalanságát és későbbi háláját, amikor T. Krishnamacharya felügyelete alatt megkezdte jógatanulmányait. A Gheranda Samhita szerint,

> आमकुम्भ इवाम्भस्यो जीर्यमाणः सदा घटः | योगाग्निलेन सन्दग्धा घटशुद्धिं समाचरेत् || ८\
> A testünk idővel legyengül, (romlik), mint egy égetetlen edény a vízben. ​​A jóga tüzével kell felizzítani és megtisztítani.  

## A múla bandha a teli gyomor fokmérője

Pattabhi Jois, az astanga jóga hagyomány alapítója gyakran mondta, hogy a múla bandhát vagy gyökérzárat mindig behúzva kell tartani, kivéve három alkalommal - evés, mosdóhasználat és alvás közben. A múla bandha a gát területének (a végbélnyílás és a nemi szervek közötti terület) összehúzása és felfelé emelése, amely a könnyedség érzését és a prána felfelé áramlását eredményezi. Az ászanagyakorlók ezt a technikát a lebegés érzésének előidézésére használják. Bár a legtöbbünknek nehéz ezt állandóan tartani, de ellenőrizni lehet vele, hogy, valaki nem evett-e túl sokat.

## Konklúzió

A túlevéstől való tartózkodás és a könnyű diéta betartása elengedhetetlen egy jógi számára, aki a pránát szeretné felébreszteni, hogy a magasabb tudatosságot megtapasztalja. Ezt a tapasz cselekedeteként célszerű végezni, ahogyan azt az előző cikkben leírtuk. Mert végül is, ahogy Sadhguru mondja, 

> Az üres gyomornak egy problémája van;\
> A teli gyomornak 100 problémája van.

**Az írás szerzője:** Ganesh Balachandran, Ph.D.

**Az írás eredeti címe:** [An empty stomach has one problem;  A full stomach has a 100 problems.](https://www.yogasukshma.com/articles-and-lecture-presentations-by-ganesh/an-empty-stomach-has-one-problem-a-full-stomach-has-a-100-problems)

**Korrektor:** Dr. Kővári Zsuzsa