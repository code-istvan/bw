---
published: true
title: A jóga egyszerűségének megőrzése – Ross Stambaugh
description: A jóga nemcsak belső önismeretre, hanem a külvilággal való
  kapcsolódásra is tanít – mindkettőt 100%-osan megélve. A cél az, hogy
  zökkenőmentesen tudjunk egyensúlyozni e kettő között, hogy életünket teljes
  egészében áthathassa a jóga szelleme
author: Zsuzsi
tags:
  - jógaelmélet
date: 2024-11-05T13:52:13.017Z
thumbnail: /blogpostimages/ross.jpeg
thumbnailMobil: /blogpostimages/ross_mobil.jpg
---
Az alábbiakban három rövid történetet írtam, amelyek segítettek abban, hogy több mint 20 éve fenntartsam a jógagyakorlásomat. Ahogy múlnak az évek a gyakorlásomban, az ászanák apró részletei egyre kisebb hangsúlyt kapnak, és a rutin gyökeret ereszt. A gyakorlás adja meg a nap tempóját, ez lesz a napom vetülete, számomra igazából ez teszi relevánssá a jógát. Így töltöm el a gyakorlás utáni további 22 órát, ami olyan erőteljes értelmet ad az életemnek.

### A JÓGA 200%-BAN ÁTHATJA AZ ÉLETED!

Gokulamban [Mysore-ban, Indiában] a shalától körülbelül 15 perces robogóútra van egy kis hely, egy sikátorban, egy kis Shiva-templom mellett, egy különös ismertetőjegy nélküli ház hátsó részén, ahol átsétálhatunk egy garázson keresztül Narashima professzor egyik irodájába.
Kis ember, kopott fehér dhotiban, fehér pólóban, cipő nélkül, a mellkasán vékony fehér zsinórral. Szemüvege lecsúszva az orrán, miközben lassan gépel a billentyűzetén. A könyvek a padlótól a mennyezetig egymásra vannak pakolva. Belépünk és leülünk a járólapozott padlóra. Egy kis párnára is ülhetsz. Talán egy tucatnyi ember van ott. Néha többen is. Néha kevesebben. Mindig vár egy kicsit. A tempó indiai, azaz hétköznapi.

A professzor elfoglalja helyét a kis kanapéján, és elkezdi énekelni a szútrákat. A kántálás semmiképpen sem „angyali”. Valójában nem is éneklés, az akcentusok és a nemzetiségek keveredése miatt borzasztóan hangzik. De amiből hiányzik a tehetség, azt pótolja a lelkesedés! Kántálás után a professzortól kérdezhetnek a diákok. Ez a kedvenc részem.

### Professzor úr, mi a jóga?
- kérdezi az egyik diák.

### A jóga 200%-ban áthatja az életed!
- válaszolja.

### Ohh! Ilyen egyszerű!

### Az életet 100%-osan meg kell élnünk belsőleg (önmagunkhoz kapcsolódva), és 100%-osan külsőleg (a külvilághoz kapcsolódva).

Az egyensúly megtartása a legnehezebb. Tudsz zökkenőmentesen átváltani egyikből a másikba? Tudsz úgy lavírozni a kettő között, hogy az súrlódásmentes legyen? Én minden nap próbálkozom. És továbbra is próbálkozni fogok.

**Ilyen egyszerű.**

### A JÓGA A CSELEKVÉSBEN VALÓ JÁRTASSÁG (BHAGAVAD-GITÁ)

Vettem egy VHS kazettát, amit Richard Freeman adott ki az 1990-es években. Az Ohio állambeli Cincinnatiben, egy hippis bolt kirakatában láttam meg. Áhítattal néztem, ahogy felemelkedik kézenállásba, miközben a lábai lótuszban voltak. Leesett az állam! Hazavittem, és még aznap elkezdtem jógát gyakorolni. Hat hónap után tönkrement a szalag.

Folytattam a napi gyakorlást, és azt láttam, hogy a képességeim fejlődésével egyre több készségre van szükség a folytatáshoz. Ezeket a testhelyzeteket egy perfekcionista soha nem érné el. A lehető legjobb dolgot tettem. Elkezdtem hálás lenni a már meglévő képességeimért!

A jártasság mindaz, ami hasznos lesz valamiképpen, és ki tudjuk hozni magunkból. Megéri rászánni az időt arra, hogy a készségeinket a legjobb tudásunk szerint csiszoljuk. Ez vonatkozik a spirituális képességekre is. Amikor az előnyök megmutatkoznak, az a jóga! A készség lehet olyan hétköznapi, mint vajjal megkenni a pirítóst, vagy olyan különleges, mint egy agyműtét. Ha segít az életed jobbá tételében, az a jóga!

**Ilyen egyszerű.**

### A JÓGA-SZÚTRÁK INKÁBB A FILOZÓFUSOK SZÁMÁRA VANNAK, NEM PEDIG AZ AKADÉMIKUSOK SZÁMÁRA

Patandzsali szútráit az alapoktól kezdve a legalapvetőbb szinten kell tanítani. A jóga tapasztalaton alapul, nem könyveken. Látod, nem tudod kigondolni, mi a jóga. Sok tudós fantáziadús szójátékkal és utalásokkal próbálja leírni, hogy mi a jóga, illetve, sokszor azt, hogy mi nem. Ez csak összezavarja a hallgatóságot, így folytatni kell a beszélgetést; és beszélgetni, beszélgetni és beszélgetni. Ez választja el a tudóst a társaitól.
Tehát a szútrákról az a véleményem, hogy egyszerűen megbeszélték őket egy fa alatt a barátaikkal, azon töprengve, hogy: „Miről is van szó?” Ez a beszélgetés egy retorikai „ping-pong” játék.

**Ilyen egyszerű**.

De mint tudjuk, ami egyszerű, nem könnyű!

**Az írás szerzője:** [Ross Stambaugh] (https://ashtangayogaross.com)

**Az írás eredeti címe:** Trying to keep yoga simple – by Ross Stambaugh

**Megjelent:** [Keen On Yoga Blog](https://www.keenonyoga.com/ross-stambaugh-keeping-yoga-simple/)

**Fordította:** Dr. Kővári Zsuzsa